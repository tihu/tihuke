+++
date = "2013-02-01T08:36:54-07:00"
draft = "false"
title = "键上话·壬辰寅月"
tags = ["键上话"]

+++

1. 壬辰年秋，青羊邵某忽化为蛇，吞卒吏遁地而去，盖因瓜果摊车被扣，生计无落。其妻女尝见其手机在线，问之，云山中也。又二月，妻女亦不见。

2. 黉门士子云，琴台路有织妇，布艺精巧，坊间流伊所出笔袋，价三百金，携之可佐润笔三成。于偶得其平板袋一副，茶布蓝绳，角缀一虹字，无VPN亦可推之。

3. 锦江有丐，发春熙拾荒，闻人耳语云:此未可取。丐扭头寻声，见一红罐，不识其上字迹，尚有残液，因掇而饮之，廿年不曾病也。

4. 洛带世居客家，近以伤心凉粉闻名。镇西有店名黑凉粉，主人面如黑玉，皆以为阿非利加人，自云乃昆仑奴后裔，厨内无刀具，唯见两刃剑一对。

5. 文翁石室乔生，年十二，写端游，在线卅万，有天使投资。时啖书籍数本，程序教辅为多，云食而知之。

6. 孟家巷虞叟年九十，鼻有三窍，中以蜜蜡嵌之。嗜烟，终日独坐巷口。蓉降雪三日，其身三丈内地砖干燥如故。

7. 龚隈邛雅人，以网编为生，尝论道炎黄乌乡，俄顷黑屏，继而有物自窗外过，逆鳞墨青，长数十丈，不见头尾，片刻方过。龚之所在，廿一楼也，满室惊怖，龚独色不变。

8. 报馆终校一职多凶险，尝因笔讳致仕，甚或下狱。蜀报周恺，熬有灰鸟一只，状若鸦，能人言。每逢出版，周必将稿览之，若无犯忌，灰鸟作妥妥声，若有忌讳，则作振翅远飞状。后山海经载，此为庹鸟，以音得名，食腐而生。

9. 巴中人封某与同袍小酌，有汤品鸡煲，略一瞥，封即停著掷地怒叱，此禁鸟也，焉能吃？友疑之，封道，旧时黉门若现此鸟，发噤噤声，必有禁场落榜之祸。后几日，友炎生所著因国姓缺笔，果被查禁。

10. 龟城东南有狮子山。沿静居寺官道自北向南上，路甚平缓。然有山民言，凡闰月马日子时，自南向北行驶，亦为上山，坡道上行单车甚艰行。

11. 上池正街，日有阳市，夜有鬼市。阳市旧货奇玩，有售真话者，售执念者，售悔药者，售蛊者。夫鬼市，销赃也，多容貌奇伟者，可刷卡，支持配送，可货到付。于曾收书若干，甚重，有男子送至塾中，额生半角，能与兽语。

12. 同事邱辛好网游，尤擅撸。购雷蛇键鼠，利其对战。过二日，邱与人曰，某鼠标上有萤绿小蛇，若其右首，必败，若其左首，必胜，屡试不爽。于不信，试撸之，方五分钟，鼠标失灵，低头视之，绿蛇不知所踪。又几日，绿蛇才现，较前貌似大焉。

13. 同乡邓萧，天生左足成双，略跛。素来购鞋倍之，只取左脚穿之。邓生饭食，书信从右手，担水，篮球从左手，鼠标与撸亦设取左手模式。

14. 网编付痒，逢双日值夜近三年， 面有疾色。一日昏厥，醒后复诊，以为贫血。然自此付某精矍，入夜尤甚，识病句错词，能秒断之。唯不知图形，不辨方圆扁平矣，疾之遗患 。

15. 公司有无线网络，某日网速忽慢，信号仅余一格，重启路由亦不能。襄理查之，见有括叶铁木置于厅，乃物业新近更替之，遂命移之。出前厅，信号恢复二成，移出楼，满格矣。

16. 荷花池有丐王，五年一换，或为拖儿少妇，或为美艳书生，能招富挡灾。商人多相敬，故不敢有相害心，丐亦自得其所。后为城管逐之，荷花池遂败。

17. 琉璃场通衢架桥，伐木塞湖。先是有按查使巡蓉，遇一老妪，谓使曰，蓉旧名龟城，此地为龟尾，不宜起高，恐陷于地。使招地质专家，具以告之，后遂废桥为窟，有成渝线经此。

18. 青羊治下有青羊卫，庙则为道，出则为督，所着衣皆为皂，缀青铜芯片，至商家芯片赤者，必有偷税之弊。缴欠资与卫，养孤寡鳏独，商人拜服。

19. 某年锦江有甲级写字楼售出四层，遂有装修入场，又有运营商架机房。然业主从未露面，自称名采薇，公司行网络事。又一年，泸州某银行服务器迭代退役，该服务器代号采薇。

20. 锦宝七年，江油人甘度建站，设团购项，日进千金，又二月，货渐劣，求退款货，甘度不允。自此，网民开其站，有白蛆自屏幕上下出，遍查代码不能。未几日，站遂灭。

21. 某介公司总监樊派驻蓉城，信风水，居所有明镜。入冬，连遇办公室鼠标折，可乐淹湿机箱，传真名姓缺笔。自谶不吉。明年果被炒。

22. 袁邈年五八，左股生尾，长一尺。曾为职工，下岗以清扫为生。其母疾病困笃，于陋室弥留之际，邈寸断其尾，卤煮成汤。母啖毕精神大好，后寿九十六。

23. 产品王馗夜宴白丁，上乌鱼十条，长而有须，花色如蛇。或生啖，或炭烤，或油烹。食客入口肉味各异。宴毕，生啖者通美工，炭烤者明开发，油烹者擅测试。