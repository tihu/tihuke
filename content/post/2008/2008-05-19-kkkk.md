+++
title = "■■■■"
draft = "false"
date = "2008-05-19T06:02:19"

tags = ["六州杂记"]


+++

  


> 昧天道兮有无，听汨渚兮踌躇。期灵均兮若存，
  
> 问神理兮何如。愿君精兮为月，出孤影兮示予。
  
> 天独何兮有君，君在万兮不群。既冰心兮皎洁，
  
> 上问天兮胡不闻。天不闻，神莫睹，若云冥冥兮雷霆怒，
  
> 萧条杳眇兮馀草莽。古山春兮为谁，今猿哀兮何思。
  
> 风激烈兮楚竹死，国殇人悲兮雨飔飔。雨飔飔兮望君时，
  
> 光茫荡漾兮化为水，万古忠贞兮徒尔为。