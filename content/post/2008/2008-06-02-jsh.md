+++
title = "【醍醐堂记·鍵上話】之一"
draft = "false"
date = "2008-06-02T08:09:03"
tags = ["醍醐堂记"]


+++
鍵上話|魈童錦城空軍醫院門有棄嬰，收而視之，黥面尖齒，獨腿，腳踝沖前。眾人大駭。三日，嬰不食牛乳而亡。或曰，此魈童尓。鍵上話|韋馱崔某夥他人，騎摩托伺于道旁，劫夜行者。亥時，有客出。同夥駕車奪包，崔某持刀砍腕，聲如鐘鳴，視之，刃缺。懼而逃之。次日修車，崔某右手軋斷，血流如瀑。十五敬香于文殊院，見韋馱右腕刀痕如新。鍵上話|遇震醍醐曰：凡佑已化險者，取桃木刻阿拉坦巴根陶琦七字，貼身存之可也。阿拉坦巴根陶琦者，達斡尔族人。丙辰年劇震埋于唐山，飲滴水，十日脫。戊子年劇震埋于北川，獲救，僅擦傷。凡兩次遭此大難而無恙，福人也。亦有人言，兩般遇難，衰人也。鍵上話|車禍同事劉生，晨騎行于市，過錦江時，有電瓶車自身後飛出，與陸虎相撞。電瓶車廢，陸虎前臉陷。其人肱骨從袖中刺出，血浸后襟，恍若不知狀，起身朝橋下奔，呼之不應，轉瞬不見。鍵上話|畫術廬州楊莎，喜涂鴉。有客使騰訊傳己照，楊于下頜寫一短字。不一日，客下頜出紅瘡，筆畫清晰可辨。楊之兄贈鵝卵，畫作鱗片孵之。半月，出一龍蜥。又取宣紙書字母于桌前，做鍵盤使。此畫術師也。鍵上話|黥数滬人孫某，少時貧，偷食被擒，左手黥六五三七四數字，不明其因。某日候車，正欲上時，見車牌號與黥数相同，疑之未上。行數丈遠，車忽焚，乘者無一得脫。歸家，黥数蛻。鍵上話|花鰱錦江陰有後街，以美食著。崔某邀友品河鮮，臨行竊花鰱一尾，歸家烹製，味肥美，無刺，雖怪仍啖之。次日，晌飯時蛋中出魚骨數枚，又次日，食香蕉出刺雙，傷肺。鍵上話|手機有賊乘車，竊一諾記手機，模樣怪異，不知其型號。晚歸時，家門前有警察狩，立捕之。賊不明所以，警察示其彩訊數十條，歷數賊所涉案件及贓物照片，并住址，無一差錯，皆從所竊手機中發。  鍵上話|車禍 錦城有奧拓車向東去，風馳電掣，于成渝高速肆拾公里處覆，墜水田，人車具毀。有官兵至，自車中出尸拾陸具，不知其何所載也。  鍵上話|石佛 傳昭覺寺有石佛，長兩丈一尺，大十圍，明智夢禪師時立於此。石佛右手持一物，有絲絳垂地，腳下有方盤，刻大秦文字，無人識之。十數年前，有香客至此，曰：右手為鼠標，脚下為鍵盤。眾僧皆不信，然石佛移至內院，不再示人。今不可見也。
  
注：新尝试，鍵上話会是【醍醐堂记】的一个子篇目，锻炼不说废字的能力。每攒十条发一次。

  
【醍醐作品】采用知识共享署名-非商业性使用-禁止演绎 2.5 中国大陆许可协议进行许可。