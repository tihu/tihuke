+++
title = "【醍醐堂记·鍵上話】之三"
draft = "false"
date = "2008-06-23T09:11:55"
tags = ["醍醐堂记"]

+++
鍵上話|復仇李相國者，酢縣人，嫌其家貧，改籍西都。子蔭權貴，亦封疆大吏。其西都舊宅，門前有督撫立碑以獻媚。蕤月，某客自北方來，遍身刺蝎，手劈其碑，宅地裂，有水漫溢，從此不可居也。《百圖》載，西戎人復仇，嘗自刺蝎紋。鍵上話|竫人夫竇某，二王廟人，年近耳順，以拉車為生，家赤貧，卻嘗有拾金不昧之舉。有客乘車遺巨款，守而還之，拒賞金。戊子年震，竇某陷于墟，有小人自地下出，長二尺，每日送食并水果，十五日后得救。《淮南子》載，此竫人也。鍵上話|指泡王生癡書，聞有明人著《婉啼別冊》，記天下群鳥，尋數年不得。忽一日，王生右手食指起水泡，觸之麻木，竟不能自控，取紙硯奮筆書蠅頭小楷，計五萬三千六佰二拾七字，方擲筆，乃《婉啼別冊》全本。文末屬，五鹊六雁主人贈佳友惠存。鍵上話|貔貅譚先生過岷山時，有峰陷，著人掘之，得熊貓尸，長七尺，重三百斤，四爪貫鐵環，環上有倒刺，并篆大順禁苑字樣，譚先生不解其意。此貔貅爾，古時禁軍嘗畜之。鍵上話|夢靴甬人羅亦，夢赤腳行海濱，俄有三疣梭子蟹遍出，爭覆其軀。醍醐曰：“當得靴，恐腳疾。”後果有東瓯富甲示愛，贈女鞋無數。每日穿，寐不忍脫。越明年，踝腫脹，鞋皆閒置。鍵上話|靈氣錦城有寬、窄、緊三巷，蜀中市井地靈之所在。寬巷子有蒙貴，烏雲踏雪，口能言，人嘗見之。窄巷子有貝赑，土遁于地，背刻奇文，夜能吐津。緊巷子有參桐，嚼其葉可醫腸胃，啖火鍋而不染疾。戊子年三巷翻修，為士族商賈所據，靈氣盡散，百姓不再去也。鍵上話|鵝腸錦城喜食鵝，有武官柏某尤甚。每啖時，必先自後庭生摳鵝腸，置沸油中食之，以為鮮美。柏某後病，腹如絞痛，每日便血，有蟲自內出，長四寸。柏某痛不欲生，熬積年，竟卒。鍵上話|太歲長安北郊某村，有太歲現于道陰，酒肆烹而販之，客嘗贊其味美。繼而發太歲處，露大冢，古物皆毀，唯留骨骸，肱骨長三尺，髑髗大如車輪。鄉人懼之。越叁日，食太歲者皆暴卒。鍵上話|蟲草同窗盧煜擅蹴鞠，每拔腳射鵠必中的。須臾十載，盧生依舊虎背狼腰，然不能跑也，百步則氣喘如牛。海西有藏醫視之，取蟲草一根，粗若童臂，碾碎，取一錢服之。頃刻，盧生攀西山而面不赤。此蟲草今不可得。  鍵上話|茴香 每七月初一，邛崍鎮有老嫗現，衣紫裙，髮雙髻。若有隨心石，可與其換錦囊一，上銹連理枝，內有大茴香九枚，嗅若龍蜒，可解心結，舒鬱悵，與戀人合。隨心石，色白，溫潤如玉，青海湖心島覓之。
  
—————————————————————–
  

  
【醍醐作品】采用知识共享署名-非商业性使用-禁止演绎 2.5 中国大陆许可协议进行许可。